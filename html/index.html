<html lang="sk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Prva stranka</title>
</head>
<body bgcolor="#4557f7">
    <h1>História školy</h1> 
    <p>Poslaním školy je pripraviť človeka na budúci profesijný život v dospelosti. Od gymnázia očakávajú študenti i rodičia, že poskytne kvalitné všeobecné vzdelanie, ktoré umožní absolventom štúdium na vysokej škole. Bilingválna škola navyše poskytuje jazykové vzdelanie, ktoré tieto možnosti ešte rozšíri. Evanjelické gymnázium J. A. Komenského je cirkevnou školou. Navštevovať ju môžu študenti bez rozdielu vyznania za predpokladu, že rešpektujú kresťanský charakter školy. Silný ekumenický rozmer robí školu jedinečnou v rámci celého Slovenska.</p>
    <h2>neviem</h2>
    <p>Aj kvôli tomu nesie škola meno J. A. Komenského  teológa Jednoty bratskej, ktorý učil, ako v múdrosti, koreniacej v rovnosti pred Bohom sme my, nábožensky rozdielni ľudia svoji, patríme k sebe a máme sa dobre znášať. Komenského výchova vedie k Bohu, ku viere v Ježiša Krista a tým k úctivému prístupu voči ľuďom inak zmýšľajúcim. Takýto spôsob výchovy si dala naša škola do vienka.</p>
    <h3>Evanjelická identita</h3>
    <p>V ekumenickom prostredí vzájomného rešpektu chceme žiakom sprostredkovať hodnoty našej náboženskej tradície: Veríme v Boha, ktorý sa nám z milosti, bez zásluh nás ľudí, zjavil v Ježišovi Kristovi. Vyznávame, že sme nehodní, pretože vieme, že Boh bude vždy niekoľko krokov pred nami. Nemôžme ho dobehnúť ani kvalitou viery a ani svojim jednaním. Zároveň sme ale radostní, pretože vieme, že nie na seba, ale práve na Boha se môžeme spoľahnúť. On stojí v Ježišovi Kristovi s Duchom Svätým na našej strane. Preto chceme slúžiť Božej vôli a presadzovať svoju vôľu s Božími zámermi.</p>
</body>
</html>